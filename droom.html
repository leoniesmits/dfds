<!DOCTYPE html>
<html>
<head>
	<meta charset="utf-8">
    <meta name="viewport" content="width=device-width">
	<title>Droom</title>
	<link async href="http://fonts.googleapis.com/css?family=Warnes" data-generated="http://enjoycss.com" rel="stylesheet" type="text/css"/>
	<script
  src="https://code.jquery.com/jquery-3.1.1.min.js"
  integrity="sha256-hVVnYaiADRTO2PzUGmuLJr8BLUSjGIZsDYGmIJLv2b8="
  crossorigin="anonymous"></script>
  <link rel="stylesheet" href="styles/droom.css">
</head>
<body>
	<section>
	<h1>Droom</h1>
	<article>
	<p>Slierten mist zwerven rond mijn benen. Net zat ik nog in Bus 21.</p><p>Het was warm, zweet parelde langs mijn slapen, mijn zoon sliep. Nu loop ik over een smal pad langs eindeloos diepe bouwputten.</p><p>Een heipaal beukt zich een weg naar het binnenste van mijn oor. Lachende Japanners passeren mij. </p><p>Een van de Japanners verandert in een vrouw. ‘Waar is het postkantoor,’ vraagt de vrouw. ‘Dat bestaat niet meer,’ zeg ik. ‘We werken hier alleen nog maar met postduiven.’</p><p>Een auto met een Frans nummerbord en op het dak een opblaasbare Smurf met een enorme penis rijdt achteruit.</p><p> De vrouw rent er achteraan.</p><p>De auto en de rennende vrouw worden kleiner en kleiner. Ik kijk voor me. Daar staat het postkantoor.</p>

	<p>Binnen wordt ik ontvangen door Raymond Queneau. Hij lijkt verdacht veel op Harry Mulisch.</p><p> Dat zeg ik tegen ’m.</p><p>Queneau neemt een trekje van zijn pijp. ‘Dat komt,’ zo zegt hij mij, ‘omdat ik onvindbaar ben.’ ‘Maar ik heb u toch gevonden,’ antwoord ik.</p><p> ‘Niets is wat het lijkt,’ zegt Queneau. Hij kijkt mij doordringend aan. </p><p>‘Walk like an Egyptian,’ zingt hij, en doet het dansje. ‘Het gaat er niet om wat je zingt, maar hoe je erbij danst,’ zegt een medewerker van het postkantoor.</p><p> Op het Tahrirplein probeer ik een paar schoenen voor mijn zoon te kopen, maar het zoeken wordt mij belet door duizenden betogers die denken dat mijn zoontje Mohammed El Baradei is.</p><p> Ze nemen hem op de schouders, mijn zoontje lacht.</p><p> Daar komen mannen op kamelen aan.</p>
	</article>
	</section>
	<canvas id="starfield"></canvas>
	<script src="js/starfield.js"></script>
</body>
</html>